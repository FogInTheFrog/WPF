# Zadanie 6: Przelewanka
Masz dane n szklanek, ponumerowanych od 1 do n, o pojemnościach odpowiednio x1, x2, ..., xn.  Początkowo wszystkie szklanki są puste. Możesz wykonywać następujące czynności:

nalać do wybranej szklanki do pełna wody z kranu, <br />
wylać całą wodę z wybranej szklanki do zlewu, <br />
przelać wodę z jednej szklanki do drugiej — jeżeli się zmieści, to przelewasz całą wodę, a jeżeli nie, to tyle żeby druga szklanka była pełna. <br />
Twoim celem jest uzyskanie takiej sytuacji, że w każdej szklance jest określona ilość wody, odpowiednio y1, y2, ..., yn. 

Napisz procedurę przelewanka : (int * int) array → int, która mając daną tablicę par liczb [|(x1, y1); (x2, y2); ...; (xn, yn)|] wyznaczy minimalną liczbę czynności potrzebnych do uzyskania opisanej przez nie sytuacji. Jeżeli jej uzyskanie nie jest możliwe, to poprawnym wynikiem jest -1. 

Możesz założyć, że 0 ≤ n, oraz 0 ≤ yi ≤ xi dla i = 1, 2, ..., n.
